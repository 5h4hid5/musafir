<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title>মুসাফির শহীদ</title>
  
  <link href="/atom.xml" rel="self"/>
  
  <link href="http://musafir.shahids.me/"/>
  <updated>2017-09-12T16:14:28.567Z</updated>
  <id>http://musafir.shahids.me/</id>
  
  <author>
    <name>মুসাফির শহীদ</name>
    
  </author>
  
  <generator uri="http://hexo.io/">Hexo</generator>
  
  <entry>
    <title>মালিক ইবনে আনাস রহ. জীবন ও কর্ম</title>
    <link href="http://musafir.shahids.me/2017/09/12/malik-ibn-anas-life-and-work/"/>
    <id>http://musafir.shahids.me/2017/09/12/malik-ibn-anas-life-and-work/</id>
    <published>2017-09-12T04:42:23.000Z</published>
    <updated>2017-09-12T16:14:28.567Z</updated>
    
    <content type="html"><![CDATA[<p>নবী (সাল্লাল্লাহু আলাইহি ওয়া সাল্লাম) ও সাহাবা (রাদিয়াল্লাহু আনহুমা)-গণের মৃত্যুর পর শত বছর ধরে যাঁদের ইলমের ঝর্ণাধারায় ইসলামি জ্ঞান প্রবাহিত হয়ে আজকের এই পর্যায়ে এসেছে তাঁদের মধ্যে ইমাম মালিক ইবনে আনাস (রাহিমাহুল্লাহ) অন্যতম। তিনি উদ্ভাসিত হয়েছেন মদিনার নক্ষত্রসম ‘আলিমদের ইলমের জ্যোতিতে এবং পরবর্তীতে উদ্ভাসিত করেছেন শত শত জগদ্বিখ্যাত ‘আলিমদের। তাঁর মজলিশে দ্বীনের তালিম নিয়েছে মুফতি, মুহাদ্দিস, মুজতাহিদ, এমনকি খলিফাগণও। এই আলোকিত ব্যক্তিত্বের উজ্জ্বল ও কর্মোদ্যম জীবন নিয়েই আল্লামা সাইয়েদ সুলাইমান নদভী রচনা করেন “মালিক ইবনে আনাস রহ. জীবন ও কর্ম” বইটি। ঝরঝরে, সাবলীল ও দারুণ সাহিত্যিক ভাষায় অনুবাদের মাধ্যমে বইটি বাংলার পাঠকদের হাতে তুলে দেন মুফতী হাসান মুহাম্মাদ শরীফ।</p>
<p>আল্লামা সুলাইমান নদভী বইটিকে সাজিয়েছেন ৭ টি প্রধান অধ্যায়ে। শুরতেই তিনি বর্ণনা করেছেন ইমাম মালিকের জন্ম ও বংশ পরিচয়। এরপর পর্যায়ক্রমে বিভিন্ন অধ্যায়ে তাঁর শিক্ষা, শিক্ষক, ছাত্র, ফিকহ-ফতোয়া, সামাজিক প্রেক্ষাপট ও রচনাবলীর বর্ণনা দিয়েছেন। নিচে এই বইয়ের অধ্যায়গুলোর সংক্ষিপ্ত পরিচয় তুলে ধরা হলোঃ</p>
<h4 id="প্রথম-অধ্যায়ঃ-শিক্ষাজীবন-ও-ব্যক্তিগঠন"><a href="#প্রথম-অধ্যায়ঃ-শিক্ষাজীবন-ও-ব্যক্তিগঠন" class="headerlink" title="প্রথম অধ্যায়ঃ শিক্ষাজীবন ও ব্যক্তিগঠন"></a>প্রথম অধ্যায়ঃ শিক্ষাজীবন ও ব্যক্তিগঠন</h4><p>এই অধ্যায়টি শুরু হয়েছে মদীনার তৎকালীন ‘আলিম-‘উলামাদের সংক্ষিপ্ত পরিচয় তুলে ধরার মাধ্যমে। এরপর উল্লেখ করা হয়েছে এই ‘উলামাদের মধ্যে কারা ইমাম মালিক (রাহিমাহুল্লাহ) এর উস্তায ও শায়খ ছিলেন। ইমাম মালিক একই সাথে মুহাদ্দিস ও মুজতাহিদ ছিলেন। তাই লেখক (রাহিমাহুল্লাহ) তাঁর শায়খগণকে দুটি ভাগে ভাগ করেন, হাদীসের শায়খ ও ফিকহের শায়খ। এঁদের মধ্য থেকে বিখ্যাত কয়েকজনের পরিচয় তুলে ধরার পর লেখক বাকিদের নাম আরবি বর্ণের পর্যায়ক্রমতার ভিত্তিতে উল্লেখ করেন। তারপর বর্ণনা করেন ইমাম মালিকের ফিকহী জ্ঞান অর্জন ও ফিকহের শায়খ সম্পর্কে। অধ্যায়ের বাকি অংশে উল্লেখ করা হয়েছে ইমাম মালিকের ফুকাহা নির্বাচন পদ্ধতি, ফুকাহাদের বৈশিষ্ট্য, ফিকহ গ্রহণ বা বর্জনের নীতিমালা, দারস প্রদানের পদ্ধতি, ছাত্র ও শাগরেদ এবং প্রসিদ্ধি লাভ সম্পর্কে।</p>
<h4 id="দ্বিতীয়-অধ্যায়ঃ-তাঁর-ছাত্রদের-ধরনিত্তিক-তালিকা"><a href="#দ্বিতীয়-অধ্যায়ঃ-তাঁর-ছাত্রদের-ধরনিত্তিক-তালিকা" class="headerlink" title="দ্বিতীয় অধ্যায়ঃ তাঁর ছাত্রদের ধরনিত্তিক তালিকা"></a>দ্বিতীয় অধ্যায়ঃ তাঁর ছাত্রদের ধরনিত্তিক তালিকা</h4><p>ইমাম মালিকের ছাত্র, শাগরীদ ও ভক্তের সংখ্যা ছিলো অসংখ্য। সংখ্যায় প্রকাশ করলে প্রায় ১৩০০। পরবর্তী বিখ্যাত ‘আলিমদের তুলনায় খুব কম মনে হতে পারে। কিন্তু এই ১৩০০ ছাত্রের প্রায় সকলেই ছিলেন নিজ নিজ শাস্ত্রে বিখ্যাত যা খুব কম ‘আলিমদের ক্ষেত্রেই ঘটেছে। ছোট্ট এই অধ্যায়টিতে ইমাম মালিকের ছাত্রদের ধরনভিত্তিক একটি তালিকা দেয়া হয়েছে।</p>
<h4 id="তৃতীয়-অধ্যায়ঃ-ফিকহ-ও-ফতোয়া"><a href="#তৃতীয়-অধ্যায়ঃ-ফিকহ-ও-ফতোয়া" class="headerlink" title="তৃতীয় অধ্যায়ঃ ফিকহ ও ফতোয়া"></a>তৃতীয় অধ্যায়ঃ ফিকহ ও ফতোয়া</h4><p>এ অধ্যায়টিতে বর্ণনা করা হয়েছে ফকীহ ও মুহাদ্দিসের পার্থক্য, নবী (সাল্লাল্লাহু আলাইহি ওয়া সাল্লাম)-এর যুগ থেকে তৎকালীন সময় পর্যন্ত বিখ্যাত ফকীহ কারা ছিলেন, ইমাম মালিকের ফিকহ, রাষ্ট্র ও সরকারের মোকাবেলায় তাঁর স্বাধীনভাবে ফতোয়া প্রদানের ঘটনা, দূরের দেশসমূহের জন্য ফতোয়া প্রদানে অনীহা, যে বিষয়ে তাঁর জ্ঞান ছিলো না সে বিষয়ে নিঃসঙ্কোচে অপারগতার ঘটনা ও ফকীহ হিসেবে ইমাম মালিকের মূল্যায়ণ।</p>
<h4 id="চতুর্থ-অধ্যায়ঃ-তৎকালীন-সামাজিক-প্রেক্ষাপট"><a href="#চতুর্থ-অধ্যায়ঃ-তৎকালীন-সামাজিক-প্রেক্ষাপট" class="headerlink" title="চতুর্থ অধ্যায়ঃ তৎকালীন সামাজিক প্রেক্ষাপট"></a>চতুর্থ অধ্যায়ঃ তৎকালীন সামাজিক প্রেক্ষাপট</h4><p>ইমাম মালিকের প্রজ্ঞা, সাহসিকতা ও জ্ঞানের প্রকৃত পরিচয় পেতে হলে আমাদেরকে তৎকালীন সমাজ সম্পর্কে ধারণা রাখতে হবে। এই অধ্যায়টিতে উমাইয়্যা খিলাফতের শেষ থেকে শুরু করে আব্বাসিয় খিলাফতের বিভিন্ন সময়ে বিভিন্ন শাসকের সাথে ইমাম মালিকের ঘটে যাওয়া ঘটনাগুলো উল্লেখ করা হয়েছে।</p>
<h4 id="পঞ্চম-অধ্যায়ঃ-রচনাবলী"><a href="#পঞ্চম-অধ্যায়ঃ-রচনাবলী" class="headerlink" title="পঞ্চম অধ্যায়ঃ রচনাবলী"></a>পঞ্চম অধ্যায়ঃ রচনাবলী</h4><p>এ অধ্যায়টিতে ইমাম মালিকের আল মুয়াত্তা, আহকামুল কুরআন, কিতাবুল আকযিয়া, কিতাবুল মানাসিকসহ কিছু প্রসিদ্ধ গ্রন্থের খুবই সংক্ষিপ্ত পরিচয় তুলে ধরা হয়েছে।</p>
<h4 id="ষষ্ঠ-অধ্যায়ঃ-আল-মুয়াত্তা"><a href="#ষষ্ঠ-অধ্যায়ঃ-আল-মুয়াত্তা" class="headerlink" title="ষষ্ঠ অধ্যায়ঃ আল মুয়াত্তা"></a>ষষ্ঠ অধ্যায়ঃ আল মুয়াত্তা</h4><p>এ অধ্যায়টিতে হাদীস সংকলনের ইতিকথা, আল মুয়াত্তার রচনা, নামকরণ, বিষয়াবলী, সমকালীন অন্যান্য কিতাব, মুয়াত্তার বিভিন্ন কপি ও এর রচয়িতাগণের সংক্ষিপ্ত পরিচয় বর্ণনা করা হয়েছে।</p>
<h4 id="সপ্তম-অধ্যায়ঃ-মুয়াত্তার-টিকা-ও-ব্যাখ্যাগ্রন্থ"><a href="#সপ্তম-অধ্যায়ঃ-মুয়াত্তার-টিকা-ও-ব্যাখ্যাগ্রন্থ" class="headerlink" title="সপ্তম অধ্যায়ঃ মুয়াত্তার টিকা ও ব্যাখ্যাগ্রন্থ"></a>সপ্তম অধ্যায়ঃ মুয়াত্তার টিকা ও ব্যাখ্যাগ্রন্থ</h4><p>ইমাম মালিকের বিখ্যাত গ্রন্থ আল মুয়াত্তা নিয়ে যুগে যুগে অনেক প্রসিদ্ধ ‘আলিম কাজ করেছেন। এ ধরনের কিছু টিকা ও ব্যাখ্যাগ্রন্থের উল্লেখ করা হয়েছে এ অধ্যায়টিতে।</p>
<p>দুনিয়ার বুকে বিচরণ করা সফলতম মানুষদের জীবন ও কর্ম আমাদের মতো নগণ্যদের জন্য প্রেরণার উৎস ও সাফল্যের দিকে পথনির্দেশ। “মালিক ইবনে আনাস রহ. জীবন ও কর্ম” এমন অনুপ্রেরণা ও পথনির্দেশের এক দারুণ দৃষ্টান্ত। আমন্ত্রণ রইলো পড়ে দেখার।</p>
<p><em>তত্ত্বগত কিংবা সাহিত্যের বিচারে একটি বই ভালো কি মন্দ তা বিচার করার যোগ্যতা আমার নেই। নিজে পড়ে কিছুটা হলেও উপকৃত হয়েছি এমন বইগুলোকে মানুষের সাথে পরিচয় করিয়ে দেয়ার জন্যই এই সিরিজ লেখা। ভালো-মন্দ মতামত জানিয়ে অবশ্যই সাহায্য করবেন।</em></p>
]]></content>
    
    <summary type="html">
    
      &lt;p&gt;নবী (সাল্লাল্লাহু আলাইহি ওয়া সাল্লাম) ও সাহাবা (রাদিয়াল্লাহু আনহুমা)-গণের মৃত্যুর পর শত বছর ধরে যাঁদের ইলমের ঝর্ণাধারায় ইসলামি জ্ঞান প্রব
    
    </summary>
    
      <category term="বই পরিচিতি" scheme="http://musafir.shahids.me/categories/%E0%A6%AC%E0%A6%87-%E0%A6%AA%E0%A6%B0%E0%A6%BF%E0%A6%9A%E0%A6%BF%E0%A6%A4%E0%A6%BF/"/>
    
    
  </entry>
  
  <entry>
    <title>কুর’আন - পরিবর্তনের অনুপ্রেরক</title>
    <link href="http://musafir.shahids.me/2014/11/17/quran-as-a-motivator-of-change/"/>
    <id>http://musafir.shahids.me/2014/11/17/quran-as-a-motivator-of-change/</id>
    <published>2014-11-17T10:30:20.000Z</published>
    <updated>2017-09-12T04:54:10.208Z</updated>
    
    <content type="html"><![CDATA[<p>কুরআনকে যারা পথ নির্দেশক ও আরোগ্য লাভের উপায় হিসেবে গ্রহণ করে তাদের উপর কুর’আনের এক অদ্ভুত ও মৌলিক প্রভাব রয়েছে। কুর’আন তাদের চরিত্রকে নতুন রূপ দান করে এবং এমনভাবে পূণর্গঠিত করে যা আল্লাহ সুবহানাহু ওয়া তা’আলা ভালোবাসেন। কুর’আনের প্রভাব সম্পর্কে যাদের সংশয় রয়েছে তাদের উচিত সাহাবাদের রাদিয়াল্লাহু আনহুগণের জীবনে কী ঘটেছিল তা বিবেচনা করা।<br><a id="more"></a><br>ইসলামে আসার পূর্বে সাহাবা রাদিয়াল্লাহু আনহুগণ শোচনীয় ও অজ্ঞ জীবন যাপন করতেন। কুর’আনের প্রভাবে তাদের জীবনে যে পরিবর্তন এসেছিলো তা-ই এর পরিবর্তন ও পূণর্গঠন করার ক্ষমতাকে নির্দেশ করে। এরই প্রভাবে মরুচারী নিঃস্ব, নগণ্য, নগ্নপদ মানুষগুলো পরিণত হয়েছিলো এক নতুন সৃষ্টিতে; তাদের উচ্চাভিলাষ পরিণত হয়েছিলো মহিমান্বিত লক্ষ্যে এবং তাদের হৃদয়গুলো উন্নীত ও সংযুক্ত হয়েছিলো আল্লাহর পানে। আর তাদের আত্মা পরিবর্তিত হওয়ার মাধ্যমে সত্য প্রমাণিত হয়েছিলো আল্লাহর প্রতিশ্রুতিঃ</p>
<blockquote>
<p>আল্লাহ কোন জাতির অবস্থা পরিবর্তন করেন না, যে পর্যন্ত না তারা তাদের নিজেদের অবস্থা পরিবর্তন করে।<br>[সূরা আর-রাদঃ ১১]</p>
</blockquote>
<p>এভাবেই কয়েক বছরের মধ্যেই আরবের মরুভূমি থেকে উত্থিত হয়েছিলো এক শক্তিশালী বাহিনী যারা জয় করে নিয়েছিলো শক্তিশালী রাজত্ব এবং ছিনিয়ে নিয়েছিলো নেতৃত্ব।</p>
<p>কুর’আন কী করে এমন নাটকীয় পরিবর্তন নিয়ে এসেছিলো? প্রকৃতপক্ষে যা কুর’আনকে এতোটা কার্যকর করেছিলো তা হলো কুর’আনের প্রতি নবী ﷺ এর সাহাবাদের সর্বোত্তম সান্নিধ্য। তাঁরা কুর’আনকে বুঝেছিলেন এবং এর মর্যাদাকে গুরুত্ব দিয়েছিলেন নবী ﷺ কে একমাত্র আদর্শ হিসেবে গ্রহণ করার মাধ্যমে।</p>
<p>নবী মুহাম্মাদ ﷺ কুর’আনের উপর জীবন-যাপন করেছেন এবং এর আদর্শে অনুপ্রাণিত হয়েছেন, কুর’আন যা কিছুর অনুমোদন দিয়েছে তিনি তা অনুমোদিত করেছেন এবং যা কিছু নিষেধ করেছে তিনিও তা নিষেধ করেছেন। তাই ‘আইশা রাদিয়াল্লাহু আনহা যে তাঁকে “দুনিয়ার বুকে চলমান কুর’আন” বলে আখ্যা দিয়েছেন তাতে অবাক হওয়ার কিছু নেই।</p>
<p>নবী ﷺ ধীরে ধীরে ও পরিষ্কারভাবে কুর’আন তিলাওয়াত করতেন। এক রাতে তিনি নিচের আয়াতটি অনেকবার পুনরাবৃত্তি করেছিলেনঃ</p>
<blockquote>
<p>যদি আপনি তাদেরকে শাস্তি দেন, তবে তারা আপনার দাস এবং যদি আপনি তাদেরকে ক্ষমা করেন, তবে আপনিই পরাক্রান্ত, মহাবিজ্ঞ।<br>[সূরা মায়্যিদাহঃ ১১৮]</p>
</blockquote>
<p>কুর’আন নবী ﷺ এর উপর এমনি দারুণ প্রভাব ফেলেছিলো যে তিনি বলেন,</p>
<blockquote>
<p>সূরা হুদ, সূরা ওয়াকিয়াহ, সূরা মুরসালাত, সূরা নাবা ও সূরা কুব্বিরাতের ভয়াবহতায় আমাকে বৃদ্ধ বানিয়ে দিয়েছে।</p>
</blockquote>
<p>অর্থাৎ সূরা হুদ এবং এর মতো অন্য সূরাগুলোতে কিয়ামত ও পূর্ববর্তী জাতিদের কী হয়েছিলো তার যে মর্মান্তিক বর্ণনা দেয়া হয়েছে তা শুধু নবী ﷺ এর আধ্যাত্মিকতার উপরই প্রভাব ফেলেনি, বরং তাঁর শারীরিক পরিবর্তনও ঘটিয়েছিলো।</p>
<p>সাহাবা রাদিয়াল্লাহু আনহুগণও নবী ﷺ এর পদাঙ্ক অনুসরণ করেছিলেন। তাঁরাও কুর’আনের মিষ্টত্ব আস্বাদন করেছিলেন এবং এর দ্বারা প্রভাবিত হয়েছিলেন। এক্ষেত্রে ‘আব্বাদ ইবনে বিশর রাদিয়াল্লাহু আনহুর ঘটনাটি উল্লেখ করার মতো। কোনো এক যুদ্ধ থেকে ফিরে আসার পথে নবী ﷺ ‘আব্বাদ এবং ‘আম্মার ইবনে ইয়াসির রাদিয়াল্লাহু আনহুকে রাতে ছাউনি পাহারা দেয়ার জন্য নিযুক্ত করলেন। ‘আব্বাদ রাদিয়াল্লাহু আনহু রাতের প্রথম ভাগের দায়িত্ব নিলেন, ফলে ‘আম্মার রাদিয়াল্লাহু আনহু ঘুমিয়ে পড়লেন।</p>
<p>জায়গাটি নিরাপদ মনে হওয়ায় ‘আব্বাদ রাদিয়াল্লাহু আনহু সালাতের মাধ্যমে সময় কাটাতে লাগলেন। কিন্তু এক মুশরিক ছাউনির প্রতি লক্ষ্য রাখছিলো এবং ‘আব্বাদ রাদিয়াল্লাহু আনহুকে লক্ষ্য করে একটি তীর ছুঁড়লো। ‘আব্বাদ তাঁর শরীর থেকে তীরটি খুলে আবার সালাত আদায় করতে লাগলেন। মুশরিকটি আবার তাঁকে লক্ষ্য করে তীর ছুঁড়লো এবং ‘আব্বাদ পুনরায় তীরটি খুলে সালাত আদায় করতে লাগলেন। মুশরিকটি তৃতীয়বারের মতো ‘আব্বাদ রাদিয়াল্লাহু আনহুকে লক্ষ্য করে তীর ছুঁড়লে কেবল তখনই তিনি তিলাওয়াত থামিয়ে রুকু ও সিজদাহ করলেন এবং ‘আম্মার রাদিয়াল্লাহু আনহুকে জাগিয়ে তুললেন। ‘আম্মার রাদিয়াল্লাহু আনহু যখন জিজ্ঞেস করলেন কেনো প্রথম তীরের আঘাতের সাথে সাথেই তাঁকে জাগিয়ে দেয়া হয়নি, ‘আব্বাদ রাদিয়াল্লাহু আনহু জবাব দিলেন,</p>
<p>আমি একটি সূরা তিলাওয়াত করছিলাম এবং চাচ্ছিলাম না কোনো প্রকার বিঘ্ন ঘটুক। কিন্তু যখন লোকটি (মুশরিকটি) আমাকে লক্ষ্য করে তীর ছুঁড়তেই থাকলো আমি আপনাকে জাগিয়ে দিয়েছি। আল্লাহর কসম, যদি নবী ﷺ আমাকে (ছাউনি পাহাড়া দেয়ার) যে দায়িত্ব দিয়েছেন তা ঝুঁকিগ্রস্ত হওয়ার ভয় না থাকতো, তবে আমি আমার তিলাওয়াত থামাতাম না যতক্ষণ না আমি আমার তিলাওয়াত সম্পন্ন করতাম কিংবা সে আমাকে হত্যা করতো।</p>
<p>উপরোক্ত উদাহরণ এটাই প্রমাণ করে যে নবী ﷺ এবং সাহাবা রাদিয়াল্লাহু আনহুগণের নিকট কুর’আন তিলাওয়াত কেবলি মৌখিক প্রতিশ্রুতির ব্যাপার ছিলো না। প্রকৃতপক্ষে কুর’আনের আসল মূল্য নিহিত রয়েছে এর অর্থ এবং পাঠকের পরিবর্তনে এর প্রভাব বিস্তারের সামর্থ্যের উপর। কুর’আনের উদ্দেশ্য হচ্ছে বিশ্বাসীদের হৃদয় পুনর্জাগরিত করা এবং তাদের মানসিকতাকে পুনর্গঠিত করা। এর ফলে এমন মানুষ তৈরি হবে যারা আল্লাহকে জানবেন এবং আন্তরিকতার সাথে তাঁর ইবাদাত করবেন। কিন্তু এমন ফল কেবল চিন্তাহীন কুর’আন তিলাওয়াতের মাধ্যমে সম্ভব নয়, তা কেউ সম্পূর্ণ কুর’আন হাজার বার তিলাওয়াত করলেও না।</p>
<p>সাহাবা রাদিয়াল্লাহু আনহুগণ বার বার এই ব্যাপারটির সত্যতাজ্ঞাপন করেছেন। একবার ‘আইশা রাদিয়াল্লাহু আনহাকে কিছু লোক সম্পর্কে অবহিত করা হয়েছিলো যারা প্রতি রাতে দু থেকে তিনবার কুর’আন খতম করতো। এ ব্যাপারে তাঁর বক্তব্য ছিলো, “বাহ্যত তারা তিলাওয়াত করে থাকে ঠিক, কিন্তু প্রকৃতপক্ষে তারা যেন কিছুই পড়লো না।” তারপর তিনি নবী সাল্লাল্লাহু আলাইহি ওয়া সাল্লাম কীভাবে শুধুমাত্র সূরা আল-বাক্বারা, আল-ইমরান ও আন-নিসা তিলাওয়াত করে সারারাত কাটাতেন তার উল্লেখ করলেন। কুর’আন তিলাওয়াতের সময় তিনি যখন কোনো সুসংবাদের আয়াত তিলাওয়াত করতেন তখন আল্লাহর কাছে রহমতের জন্য দু’আ করতেন, আর তিনি যখন কোনো ভয়ের আয়াত তিলাওয়াত করতেন তখন আল্লাহর কাছে পানাহ চাইতেন।</p>
<p>আবু জামরা একবার ইবনে ‘আব্বাসকে রাদিয়াল্লাহু আনহুকে বলেছিলেন, “আমি খুব দ্রুত কুর’আন তিলাওয়াত করতে পারি এবং সম্পূর্ণ খতম করতে আমার মাত্র তিনদিন সময় লাগে।” ইবনে ‘আব্বাস জবাব দিলেন, “আমার নিকট সারারাত যথাযথ মনোযোগ ও সঠিকভাবে (কেবল) সূরা আল-বাক্বারাহ তিলাওয়াতই উত্তম।”</p>
<p>আল-আজরি তাঁর কুর’আনের বাহকদের নৈতিকতা গ্রন্থে বলেন,</p>
<p>সতর্কতা ও গভীর চিন্তার সাথে কুর’আনের একটি ক্ষুদ্র অংশ তিলাওয়াত, চিন্তাভাবনা ছাড়া একটি বৃহৎ অংশ তিলাওয়াতের চাইতে উত্তম। কুর’আন, সুন্নাহ এবং ‘আলিমদের স্পষ্ট নিষেধাজ্ঞার মাধ্যমে বিষটির উপর গুরুত্ব আরোপ করা হয়েছে।</p>
<p>মুজাহিদকে একবার জিজ্ঞেস করা হয়েছিলো দুজন ব্যক্তির মধ্যে কে উত্তম যারা সালাতে একই সময় ব্যয় করে, রুকু ও সিজদাহর সময়ও এক, কিন্তু তাদের একজন কেবল সূরা বাক্বারা তিলাওয়াত করে এবং অন্যজন (একই সময়ে) সূরা বাক্বারা ও আল-ইমরান তিলাওয়াত করে। মুজাহিদ বলেন, “যিনি কেবল সূরা বাক্বারা তিলাওয়াত করেন তিনিই উত্তম।” তিনি তাঁর মতকে সমর্থন করেছিলেন এই আয়াতের ভিত্তিতেঃ</p>
<blockquote>
<p>আমি কুর’আনকে যতিচিহ্ন সহ পৃথক পৃথকভাবে পাঠের উপযোগী করেছি, যাতে আপনি একে লোকদের কাছে ধীরে ধীরে পাঠ করেন এবং আমি একে যথাযথ ভাবে অবতীর্ণ করেছি।<br>[সূরা আল-ইসরাঃ ১০৬]</p>
</blockquote>
<div class="source"><br><br><h5> মূল লেখক: ড. মাগদি আল-হিলালি </h5><br><h5> অনুবাদ সহযোগীতা: ইমরান হেলাল </h5><br><h5> উৎস: <a href="http://aboutislam.net/shariah/quran/quranic-reflections/quran-motivator-change/" target="_blank">www.aboutislam.net</a> </h5><br><br></div>
]]></content>
    
    <summary type="html">
    
      &lt;p&gt;কুরআনকে যারা পথ নির্দেশক ও আরোগ্য লাভের উপায় হিসেবে গ্রহণ করে তাদের উপর কুর’আনের এক অদ্ভুত ও মৌলিক প্রভাব রয়েছে। কুর’আন তাদের চরিত্রকে নতুন রূপ দান করে এবং এমনভাবে পূণর্গঠিত করে যা আল্লাহ সুবহানাহু ওয়া তা’আলা ভালোবাসেন। কুর’আনের প্রভাব সম্পর্কে যাদের সংশয় রয়েছে তাদের উচিত সাহাবাদের রাদিয়াল্লাহু আনহুগণের জীবনে কী ঘটেছিল তা বিবেচনা করা।&lt;br&gt;
    
    </summary>
    
      <category term="অনুপ্রেরণা" scheme="http://musafir.shahids.me/categories/%E0%A6%85%E0%A6%A8%E0%A7%81%E0%A6%AA%E0%A7%8D%E0%A6%B0%E0%A7%87%E0%A6%B0%E0%A6%A3%E0%A6%BE/"/>
    
    
  </entry>
  
  <entry>
    <title>স্মৃতিশক্তি বাড়ানোর সেরা ১০ টি উপায়</title>
    <link href="http://musafir.shahids.me/2014/11/07/10-best-way-to-increase-memory/"/>
    <id>http://musafir.shahids.me/2014/11/07/10-best-way-to-increase-memory/</id>
    <published>2014-11-07T04:20:18.000Z</published>
    <updated>2017-09-12T04:54:10.208Z</updated>
    
    <content type="html"><![CDATA[<p>আমরা যারা ইসলামকে সামান্য হলেও মেনে চলার চেষ্টা করি তাদের অনেকেরই ইচ্ছা থাকে নতুন নতুন দু’আ, কুর’আনের আয়াত ও সূরা মুখস্থ করার। হয়তো আমরা অনেকেই সে চেষ্টা করেছি। কেউ কেউ সফল হয়েছি এবং হচ্ছি। কেউবা আবার ব্যর্থ হয়ে হাল ছেড়েও দিয়েছি। মুখস্ত করতে ব্যর্থ হওয়ার পেছনের একটি অন্যতম কারণ হলো এটা মনে করা যে, আমাদের স্মৃতিশক্তি কমে গিয়েছে। তাহলে এই স্মৃতিশক্তি বাড়ানোর উপায় কী? আসুন এ ব্যাপারে জেনে নেই কিছু কৌশল।</p>
<p>স্মৃতি বলতে মূলত তথ্য ধারণ করে পুনরায় তা ফিরে পাওয়ার প্রক্রিয়াকে বোঝায়। বিজ্ঞানীরা আমাদের স্মৃতিকে প্রধানত দুভাগে ভাগ করেছেনঃ ১. স্বল্পস্থায়ী বা স্বল্প মেয়াদী স্মৃতি, ২. দীর্ঘস্থায়ী বা দীর্ঘ মেয়াদী স্মৃতি। খুব অল্প সময়ের জন্য আমাদের মস্তিষ্কে যে সব স্মৃতি স্থায়ী থাকে সেগুলো হচ্ছে স্বল্পস্থায়ী স্মৃতি। আর দীর্ঘ সময়ের জন্য আমাদের মস্তিষ্কে যেসব স্মৃতি সংরক্ষিত থাকে সেগুলো হচ্ছে দীর্ঘস্থায়ী স্মৃতি। এই লেখায় আমরা মূলত দীর্ঘস্থায়ী স্মৃতিশক্তি বাড়ানোর কিছু কৌশল নিয়ে আলোচনা করবো।</p>
<h4 id="১-ইখলাস-বা-আন্তরিকতাঃ"><a href="#১-ইখলাস-বা-আন্তরিকতাঃ" class="headerlink" title="১. ইখলাস বা আন্তরিকতাঃ"></a>১. ইখলাস বা আন্তরিকতাঃ</h4><p>যে কোনো কাজে সফলতা অর্জনের ভিত্তি হচ্ছে ইখলাস বা আন্তরিকতা। আর ইখলাসের মূল উপাদান হচ্ছে বিশুদ্ধ নিয়ত। নিয়তের বিশুদ্ধতার গুরুত্ব সম্পর্কে উস্তাদ খুররাম মুরাদ বলেন,</p>
<blockquote>
<p>উদ্দেশ্য বা নিয়ত হল আমাদের আত্মার মত অথবা বীজের ভিতরে থাকা প্রাণশক্তির মত। বেশীরভাগ বীজই দেখতে মোটামুটি একইরকম, কিন্তু লাগানোর পর বীজগুলো যখন চারাগাছ হয়ে বেড়ে উঠে আর ফল দেওয়া শুরু করে তখন আসল পার্থক্যটা পরিস্কার হয়ে যায় আমাদের কাছে। একইভাবে নিয়ত যত বিশুদ্ধ হবে আমাদের কাজের ফলও তত ভালো হবে।<br>[In the Early Hours, পৃষ্ঠা ৬৩]</p>
</blockquote>
<p>এ প্রসঙ্গে আল্লাহ তা’আলা বলেন,</p>
<blockquote>
<p>তাদেরকে এছাড়া কোন নির্দেশ করা হয়নি যে, তারা খাঁটি মনে একনিষ্ঠভাবে আল্লাহর এবাদত করবে, নামায কায়েম করবে এবং যাকাত দেবে। এটাই সঠিক ধর্ম।<br>[সূরা আল-বায়্যিনাহঃ ৫]</p>
</blockquote>
<p>তাই আমাদের নিয়ত হতে হবে এমন যে, আল্লাহ আমাদের স্মৃতিশক্তি যেনো একমাত্র ইসলামের কল্যাণের জন্যই বাড়িয়ে দেন।</p>
<h4 id="২-দু’আ-ও-যিকর-করাঃ"><a href="#২-দু’আ-ও-যিকর-করাঃ" class="headerlink" title="২. দু’আ ও যিকর করাঃ"></a>২. দু’আ ও যিকর করাঃ</h4><p>আমরা সকলেই জানি আল্লাহর সাহায্য ছাড়া কোনো কাজেই সফলতা অর্জন করা সম্ভব নয়। এজন্য আমাদের উচিত সর্বদা আল্লাহর কাছে দু’আ করা যাতে তিনি আমাদের স্মৃতিশক্তি বাড়িয়ে দেন এবং কল্যাণকর জ্ঞান দান করেন। এক্ষেত্রে আমরা নিন্মোক্ত দু’আটি পাঠ করতে পারি,</p>
<blockquote>
<p>হে আমার পালনকর্তা, আমার জ্ঞান বৃদ্ধি করুন।<br>[সূরা ত্বা-হাঃ ১১৪]</p>
</blockquote>
<p>তাছাড়া যিকর বা আল্লাহর স্মরণও স্মৃতিশক্তি বৃদ্ধিতে সহায়তা করে। আল্লাহ সুবহানাহু ওয়া তা’আলা বলেন,</p>
<blockquote>
<p>…যখন ভুলে যান, তখন আপনার পালনকর্তাকে স্মরণ করুন…<br>[সূরা আল-কাহ্‌ফঃ ২৪]</p>
</blockquote>
<p>তাই আমাদের উচিত যিকর, তাসবীহ (সুবহান আল্লাহ), তাহমীদ (আলহামদুলিল্লাহ), তাহলীল (লা ইলাহা ইল্লাল্লাহ) ও তাকবীর (আল্লাহু আকবার) – এর মাধ্যমে প্রতিনিয়ত আল্লাহকে স্মরণ করা।</p>
<h4 id="৩-পাপ-থেকে-দূরে-থাকাঃ"><a href="#৩-পাপ-থেকে-দূরে-থাকাঃ" class="headerlink" title="৩. পাপ থেকে দূরে থাকাঃ"></a>৩. পাপ থেকে দূরে থাকাঃ</h4><p>প্রতিনিয়ত পাপ করে যাওয়ার একটি প্রভাব হচ্ছে দুর্বল স্মৃতিশক্তি। পাপের অন্ধকার ও জ্ঞানের আলো কখনো একসাথে থাকতে  পারে না। ইমাম আশ-শাফি’ঈ (রাহিমাহুল্লাহ) বলেন,</p>
<blockquote>
<p>আমি (আমার শাইখ) ওয়াকীকে আমার খারাপ স্মৃতিশক্তির ব্যাপারে অভিযোগ করেছিলাম এবং তিনি শিখিয়েছিলেন আমি যেন পাপকাজ থেকে নিজেকে দূরে রাখি। তিনি বলেন, আল্লাহর জ্ঞান হলো একটি আলো এবং আল্লাহর আলো কোন পাপচারীকে দান করা হয় না।</p>
</blockquote>
<p>আল-খাতীব ​আল-জামী’(২/৩৮৭) গ্রন্থে ​বর্ণনা করেন যে ইয়াহইয়া বিন ইয়াহইয়া বলেনঃ</p>
<blockquote>
<p>এক ব্যক্তি মালিক ইবনে আনাসকে প্রশ্ন করেছিলেন, ‘হে আবদ-আল্লাহ, আমার স্মৃতিশক্তিকে শক্তিশালী করে দিতে পারে এমন কোন কিছু কি আছে? তিনি বলেন, যদি কোন কিছু স্মৃতিকে শক্তিশালী করতে পারে তা হলো পাপ করা ছেড়ে দেয়া।’</p>
</blockquote>
<p>যখন কোনো মানুষ পাপ করে এটা তাকে উদ্বেগ ও দুঃখের দিকে ধাবিত করে। সে তার কৃতকর্মের ব্যাপারে ব্যতিব্যস্ত হয়ে পড়ে। ফলে তার অনুভূতি ভোঁতা হয়ে যায় এবং জ্ঞান অর্জনের মতো কল্যাণকর ‘আমল থেকে সে দূরে সরে পড়ে। তাই আমাদের উচিত পাপ থেকে দূরে থাকার জন্য সর্বাত্মক চেষ্টা করা।</p>
<h4 id="৪-বিভিন্ন-উপায়ে-চেষ্টা-করাঃ"><a href="#৪-বিভিন্ন-উপায়ে-চেষ্টা-করাঃ" class="headerlink" title="৪. বিভিন্ন উপায়ে চেষ্টা করাঃ"></a>৪. বিভিন্ন উপায়ে চেষ্টা করাঃ</h4><p>একটু গভীরভাবে লক্ষ্য করলে আমরা দেখবো যে, আমাদের সকলের মুখস্থ করার পদ্ধতি এক নয়। কারো শুয়ে পড়লে তাড়াতাড়ি মুখস্থ হয়, কারো আবার হেঁটে হেঁটে পড়লে তাড়াতাড়ি মুখস্থ হয়। কেউ নীরবে পড়তে ভালোবাসে, কেউবা আবার আওয়াজ করে পড়ে। কারো ক্ষেত্রে ভোরে তাড়াতাড়ি মুখস্থ হয়, কেউবা আবার গভীর রাতে ভালো মুখস্থ করতে পারে। তাই আমাদের প্রত্যেকের উচিত নিজ নিজ উপযুক্ত সময় ও পারিপার্শ্বিক পরিবেশ ঠিক করে তার যথাযথ ব্যবহার করা। আর কুর’আন মুখস্থ করার সময় একটি নির্দিষ্ট মুসহাফ (কুর’আনের আরবি কপি) ব্যবহার করা। কারণ বিভিন্ন ধরনের মুসহাফে পৃষ্ঠা ও আয়াতের বিন্যাস বিভিন্ন রকম হয়ে থাকে। একটি নির্দিষ্ট মুসহাফ নিয়মিত ব্যবহারের ফলে মস্তিষ্কের মধ্যে তার একটি ছাপ পড়ে যায় এবং মুখস্থকৃত অংশটি অন্তরে গভীরভাবে গেঁথে যায়।</p>
<h4 id="৫-মুখস্থকৃত-বিষয়ের-উপর-‘আমল-করাঃ"><a href="#৫-মুখস্থকৃত-বিষয়ের-উপর-‘আমল-করাঃ" class="headerlink" title="৫. মুখস্থকৃত বিষয়ের উপর ‘আমল করাঃ"></a>৫. মুখস্থকৃত বিষয়ের উপর ‘আমল করাঃ</h4><p>আমরা সকলেই এ ব্যাপারে একমত যে, কোনো একটি বিষয় যতো বেশিবার পড়া হয় তা আমাদের মস্তিষ্কে ততো দৃঢ়ভাবে জমা হয়। কিন্তু আমাদের এই ব্যস্ত জীবনে অতো বেশি পড়ার সময় হয়তো অনেকেরই নেই। তবে চাইলেই কিন্তু আমরা এক ঢিলে দু’পাখি মারতে পারি। আমরা আমাদের মুখস্থকৃত সূরা কিংবা সূরার অংশ বিশেষ সুন্নাহ ও নফল সালাতে তিলাওয়াত করতে পারি এবং দু’আসমূহ পাঠ করতে পারি সালাতের পর কিংবা অন্য যেকোনো সময়। এতে একদিকে ‘আমল করা হবে আর অন্যদিকে হবে মুখস্থকৃত বিষয়টির ঝালাইয়ের কাজ।</p>
<h4 id="৬-অন্যকে-শেখানোঃ"><a href="#৬-অন্যকে-শেখানোঃ" class="headerlink" title="৬. অন্যকে শেখানোঃ"></a>৬. অন্যকে শেখানোঃ</h4><p>কোনো কিছু শেখার একটি উত্তম উপায় হলো তা অন্যকে শেখানো। আর এজন্য আমাদেরকে একই বিষয় বারবার ও বিভিন্ন উৎস থেকে পড়তে হয়। এতে করে ঐ বিষয়টি আমাদের স্মৃতিতে স্থায়ীভাবে গেঁথে যায়।</p>
<h4 id="৭-মস্তিষ্কের-জন্য-উপকারী-খাদ্য-গ্রহণঃ"><a href="#৭-মস্তিষ্কের-জন্য-উপকারী-খাদ্য-গ্রহণঃ" class="headerlink" title="৭. মস্তিষ্কের জন্য উপকারী খাদ্য গ্রহণঃ"></a>৭. মস্তিষ্কের জন্য উপকারী খাদ্য গ্রহণঃ</h4><p>পরিমিত ও সুষম খাদ্য গ্রহণ আমাদের মস্তিষ্কের সুস্বাস্থ্যের জন্য একান্ত আবশ্যক। অতিরিক্ত খাদ্য গ্রহণ আমাদের ঘুম বাড়িয়ে দেয়, যা আমাদের অলস করে তোলে। ফলে আমরা জ্ঞানার্জন থেকে বিমুখ হয়ে পড়ি। তাছাড়া কিছু কিছু খাবার আছে যেগুলো আমাদের মস্তিষ্কের জন্য খুবই উপকারী। সম্প্রতি ফ্রান্সের এক গবেষণায় দেখা গিয়েছে যয়তুনের তেল চাক্ষুস স্মৃতি (visual memory) ও বাচনিক সাবলীলতা (verbal fluency) বৃদ্ধি করে। আর যেসব খাদ্যে অধিক পরিমাণে Omega-3 ফ্যাট রয়েছে সেসব খাদ্য স্মৃতিশক্তি ও মস্তিষ্কের কার্যকলাপের জন্য খুবই উপকারী। স্মৃতিশক্তি বৃদ্ধির জন্য অনেক ‘আলিম কিছু নির্দিষ্ট খাদ্য গ্রহণের কথা বলেছেন। ইমাম আয-যুহরি বলেন,</p>
<blockquote>
<p>তোমাদের মধু পান করা উচিত কারণ এটি স্মৃতির জন্য উপকারী।</p>
</blockquote>
<p>মধুতে রয়েছে মুক্ত চিনিকোষ যা আমাদের মস্তিষ্কের গঠনে গুরুত্বপূর্ণ ভূমিকা পালন করে। তাছাড়া মধু পান করার সাত মিনিটের মধ্যেই রক্তে মিশে গিয়ে কাজ শুরু করে দেয়। ইমাম আয-যুহরি আরো বলেন,</p>
<blockquote>
<p>যে ব্যক্তি হাদীস মুখস্থ করতে চায় তার উচিত কিসমিস খাওয়া।</p>
</blockquote>
<h4 id="৮-পরিমিত-পরিমাণে-বিশ্রাম-নেয়াঃ"><a href="#৮-পরিমিত-পরিমাণে-বিশ্রাম-নেয়াঃ" class="headerlink" title="৮. পরিমিত পরিমাণে বিশ্রাম নেয়াঃ"></a>৮. পরিমিত পরিমাণে বিশ্রাম নেয়াঃ</h4><p>আমরা যখন ঘুমাই তখন আমাদের মস্তিষ্ক অনেকটা ব্যস্ত অফিসের মতো কাজ করে। এটি তখন সারাদিনের সংগৃহীত তথ্যসমূহ প্রক্রিয়াজাত করে। তাছাড়া ঘুম মস্তিষ্ক কোষের পুণর্গঠন ও ক্লান্তি দূর করার জন্য খুবই গুরুত্বপূর্ণ। অন্যদিকে দুপুরে সামান্য ভাতঘুম আমাদের মন-মেজাজ ও অনুভূতিকে চাঙা রাখে। এটি একটি সুন্নাহও বটে। আর অতিরিক্ত ঘুমের কুফল সম্পর্কে তো আগেই বলা হয়েছে। তাই আমাদের উচিত রাত  জেগে সামাজিক যোগাযোগ মাধ্যমে দাওয়াহ বিতরণ না করে নিজের মস্তিষ্ককে পর্যাপ্ত বিশ্রাম দেওয়া।</p>
<h4 id="৯-জীবনের-অপ্রয়োজনীয়-ব্যাপারসমূহ-ত্যাগ-করাঃ"><a href="#৯-জীবনের-অপ্রয়োজনীয়-ব্যাপারসমূহ-ত্যাগ-করাঃ" class="headerlink" title="৯. জীবনের অপ্রয়োজনীয় ব্যাপারসমূহ ত্যাগ করাঃ"></a>৯. জীবনের অপ্রয়োজনীয় ব্যাপারসমূহ ত্যাগ করাঃ</h4><p>বর্তমানে আমাদের মস্তিষ্কের কর্মক্ষমতা কমে যাওয়া ও জ্ঞান অর্জনে অনীহার একটি অন্যতম কারণ হলো আমরা নিজেদেরকে বিভিন্ন অপ্রয়োজনীয় কাজে জড়িয়ে রাখি। ফলে কোনো কাজই আমরা গভীর মনোযোগের সাথে করতে পারি না। মাঝে মাঝে আমাদের কারো কারো অবস্থা তো এমন হয় যে, সালাতের কিছু অংশ আদায় করার পর মনে করতে পারি না ঠিক কতোটুকু সালাত আমরা আদায় করেছি। আর এমনটি হওয়ার মূল কারণ হচ্ছে নিজেদেরকে আড্ডাবাজি, গান-বাজনা শোনা, মুভি দেখা, ফেইসবুকিং ইত্যাদি নানা অপ্রয়োজনীয় কাজে জড়িয়ে রাখা। তাই আমাদের উচিত এগুলো থেকে যতোটা সম্ভব দূরে থাকা।</p>
<h4 id="১০-হাল-না-ছাড়াঃ"><a href="#১০-হাল-না-ছাড়াঃ" class="headerlink" title="১০. হাল না ছাড়াঃ"></a>১০. হাল না ছাড়াঃ</h4><p>যে কোনো কাজে সফলতার একটি গুরুত্বপূর্ণ উপায় হলো হাল না ছাড়া। যে কোনো কিছু মুখস্থ করার ক্ষেত্রে শুরুটা কিছুটা কষ্টসাধ্য হয়। কিন্তু সময়ের সাথে সাথে আমাদের মস্তিষ্ক সবকিছুর সাথে মানিয়ে নেয়। তাই আমাদের উচিত শুরুতেই ব্যর্থ হয়ে হাল না ছেড়ে দিয়ে আল্লাহর উপর তাওয়াক্কুল করে চেষ্টা চালিয়ে যাওয়া।</p>
<div class="source"><br><h5> সম্পাদনা: <a href="http://idream4life.blogspot.com/" target="_blank">স্বপ্নচারী আব্দুল্লাহ</a> </h5><br><h5> উৎস: </h5><br><h5> <a href="http://www.virtualmosque.com/personaldvlpt/character/ikhlas-the-foundation/#fn-18516-1" target="_blank">www.virtualmosque.com</a> </h5><br><h5> <a href="https://islamqa.info/en/3328" target="_blank">www.islamqa.info</a> </h5><br><h5> <a href="https://www.youtube.com/watch?v=OHH1TRLQidY" target="_blank">www.youtube.com</a> </h5><br><h5> <a href="http://understandquran.com/5-surprising-ways-to-boost-your-memory-power.html" target="_blank">www.understandquran.com</a> </h5><br><h5> <a href="http://productivemuslim.com/top-6-tips-to-strengthen-your-memory/" target="_blank">www.productivemuslim.com</a> </h5><br><br></div>
]]></content>
    
    <summary type="html">
    
      &lt;p&gt;আমরা যারা ইসলামকে সামান্য হলেও মেনে চলার চেষ্টা করি তাদের অনেকেরই ইচ্ছা থাকে নতুন নতুন দু’আ, কুর’আনের আয়াত ও সূরা মুখস্থ করার। হয়তো আমরা 
    
    </summary>
    
      <category term="টিপ্স &amp; ট্রিক্স" scheme="http://musafir.shahids.me/categories/%E0%A6%9F%E0%A6%BF%E0%A6%AA%E0%A7%8D%E0%A6%B8-%E0%A6%9F%E0%A7%8D%E0%A6%B0%E0%A6%BF%E0%A6%95%E0%A7%8D%E0%A6%B8/"/>
    
    
  </entry>
  
  <entry>
    <title>কঠিন পরীক্ষা</title>
    <link href="http://musafir.shahids.me/2014/10/01/the-difficult-test/"/>
    <id>http://musafir.shahids.me/2014/10/01/the-difficult-test/</id>
    <published>2014-10-01T04:00:18.000Z</published>
    <updated>2017-09-12T04:54:10.208Z</updated>
    
    <content type="html"><![CDATA[<p>ইখলাস ও আল্লাহভীতির প্রকৃত নিদর্শনগুলোর একটি হলো অবৈধ উপার্জন এড়িয়ে চলা। একজন ঈমাদার বান্দা অসৎ উপার্জনের চাইতে দুঃখ-কষ্টকেই উত্তম মনে করেন। ইমাম ইবনে জারির আত-তাবারি এ সম্পর্কে একটি হৃদয়স্পর্শী ঘটনা বর্ণনা করেছেন।</p>
<p>‘হজ্জের মৌসুমে আমি মক্কায় ছিলাম এবং দেখলাম খুরাসানের এক লোক মানুষকে ডেকে বলছে, “হে হাজী ও মক্কাবাসী! যারা এখানে উপস্থিত এবং যারা দূরে অবস্থান করছেন - আমি একটি ব্যাগ হারিয়েছি যাতে এক হাজার দিনার ছিলো। যে ব্যক্তি ব্যাগটি ফেরত দিবে আল্লাহ তাকে উত্তম পুরষ্কার দিবেন এবং জাহান্নামের আগুন থেকে রক্ষা করবেন; আর কিয়ামতের দিন তিনি আল্লাহর দয়া ও সাহায্য লাভ করবেন।”</p>
<p>মক্কাবাসীদের মধ্য থেকে এক বৃদ্ধলোক তার কাছে গিয়ে বললো, “হে খুরাসানী, আমাদের শহর খুব কঠিন সময় পার করছে, আর হজ্জের মৌসুমও নির্দিষ্ট ও সীমিত এবং আমাদের আয়ের পথও বন্ধ। আপনার হারানো টাকা হয়তো এমন কোনো মু’মিনের হাতে পড়েছে যে গরীব ও বৃদ্ধ। সে হয়তো আপনাকে আপনার টাকা ফিরিয়ে দেয়ার পরিকল্পনা করছে, যদি আপনি তা থেকে কিছু অর্থ তাকে দান করেন। ফলে ঐ অর্থ ব্যয় করা তার জন্য হালাল হবে।”</p>
<p>খুরাসানী লোকটি জিজ্ঞেস করলো, “সে কতো টাকা চায়?”</p>
<p>“মোট অর্থের এক-দশমাংশ।”</p>
<p>খুরাসানী লোকটি জবাব দিলো, “না, আমি তাকে কোনো অর্থ দিতে পারবো না। বরং আমি আমার দাবি আল্লাহর কাছে জানাবো এবং যেদিন তাঁর সাথে আমি মিলিত হবো সেদিন আমার অভিযোগ তাঁর সামনে পেশ করবো। আর আমাদের জন্য আল্লাহই যথেষ্ট এবং তিনিই সর্বাধিক বিশ্বস্ত।”</p>
<p>আমি বুঝতে পারলাম ইনিই সেই লোক যিনি দিনারের ব্যাগটি নিয়েছেন এবং তা থেকে কিছু অংশ দাবি করছেন। তাই তার বাড়ি ফিরে যাওয়া পর্যন্ত আমি তাকে অনুসরণ করলাম এবং আমার ধারণা সত্য প্রমাণিত হলো। আমি শুনলাম লোকটি তার স্ত্রীকে ডাকছে, “লুবাবাহ!”</p>
<p>তার স্ত্রী বললেন, “হে আবু গাইস, আমি আপনার সেবায় হাজির।”</p>
<p>বৃদ্ধ লোকটি বললো, “আমি দিনারের মালিককে খুঁজে পেয়েছি এবং তিনি সেগুলো ফেরত চাইছেন, কিন্তু যিনি সেগুলো কুড়িয়ে পেয়েছেন তাকে কোনো পুরষ্কার দিতে চাইছেন না। আমি তাকে একশত দিনার দিতে বলেছিলাম। কিন্তু তিনি তা প্রত্যাখ্যান করেছেন এবং বলেছেন তিনি তার দাবি আল্লাহর কাছে জানাবেন। আমার কী করা উচিত লুবাবাহ? আমাকে অবশ্যই তা ফিরিয়ে দিতে হবে, কারণ আমি আমার রব ও পাপ বেড়ে যাওয়াকে ভয় করি।”</p>
<p>তার স্ত্রী বললো, “হে আবু গাইস! গত ৫০ বছর ধরে আমরা আপনার সাথে দারিদ্রতার কারণে  সংগ্রাম করে আসছি। আপনার রয়েছে চারটি মেয়ে, দুটি বোন, আমার মা এবং আমি, আর আপনি সহ আমরা মোট নয়জন। টাকাগুলো আপনি রেখে দিন এবং আমাদের আহারের ব্যবস্থা করুন, কারণ আমরা ক্ষুধার্ত, আমাদের পরিধেয় বস্ত্রের ব্যবস্থা করুন, আমাদের অবস্থা তো আপনিই ভালো জানেন। হতে পারে কোনো একদিন আল্লাহ আপনাকে  সম্পদশালী  করবেন। তখন আপনি আপনার সন্তান-সন্ততিকে খাইয়ে তার অর্থ তাকে ফেরত দিতে পারবেন অথবা কিয়ামতের দিন আল্লাহ সুবহানাহু ওয়া তা’আলা আপনার ঋণ শোধ করে দিবেন।”</p>
<p>বিস্মিত হয়ে বৃদ্ধ লোকটি বললো, “জীবনের ৮৬ বছর পার করে এখন আমি হারাম গ্রহণ করবো? দারিদ্রতাকে ধৈর্যের সাথে মোকাবিলা করে কবরের সন্নিকটে এসে নিজের অঙ্গ-প্রত্যঙ্গকে আগুনে জ্বালাবো এবং আল্লাহর রোষানলের স্বীকার হবো? নাহ্‌! আল্লাহর কসম, আমি এমনটি করবো না!”</p>
<p>বৃদ্ধ ও বৃদ্ধার অবস্থা দেখে আমি বিস্মিত হলাম। পরবর্তীতে আমি আবার সেই খুরাসানী লোকটিকে চিৎকার করে বলতে শুনেছি, “হে মক্কাবাসী ও হাজ্জীগণ! তোমাদের মাঝে কেউ যদি ১০০০ দিনারসহ একটি ব্যাগ পেয়ে থাকে তবে সে যেনো তা ফেরত দেয়। আর নিশ্চয় সে আল্লাহর কাছ থেকে উত্তম পুরষ্কার প্রাপ্ত হবে।”</p>
<p>বৃদ্ধ লোকটি বললো, “হে খুরাসানী! অন্য একদিন আমি আপনাকে বলেছিলাম আমাদের জমিগুলো চাষাবাদের উপযোগী নয় এবং পরামর্শ দিয়েছিলাম, যে ব্যক্তি ব্যাগটি পেয়েছে তাকে পুরষ্কৃত করতে যাতে তাকে আল্লাহর আইন অমান্য করতে না হয়। আমি প্রস্তাব দিয়েছিলাম যে ব্যক্তি ব্যাগটি পেয়েছে তাকে ১০০ দিনার দিতে। কিন্তু আপনি তা প্রত্যাখ্যান করেছেন। যদি আপনার ব্যাগটি কোনো মু’মিনের হাতে গিয়ে থাকে এবং সে তা ফিরিয়ে দেয় তবে কি আপনি তাকে ১০০ দিনার না হোক, অন্তত ১০ দিনার দেবেন?”</p>
<p>খুরাসানী লোকটি জবাবে বললো, “আমি এমনটি করবো না এবং যেদিন আল্লাহর সাথে মিলিত হবো সেদিন এ ব্যাপারে তাঁর কাছে অভিযোগ করবো। আমাদের জন্য আল্লাহই যথেষ্ট এবং তিনিই সর্বাধিক বিশ্বস্ত।”</p>
<p>লোকটি হতাশ হয়ে চলে গেলো। পরবর্তীতে খুরাসানী লোকটি আবার একই ঘোষণা দিলো।</p>
<p>বৃদ্ধ লোকটি আবার এসে বললো, “হে খুরাসানী, গত পরশু আমি আপনাকে বলেছিলাম, যে লোক আপনার ব্যাগ কুড়িয়ে পেয়েছে তাকে ১০০ দিনার দিতে। কিন্তু আপনি তা প্রত্যাখ্যান করেছেন। তারপর বলেছিলাম ১০ দিনার দিতে। আপনি তা-ও মেনে নেননি। আপনি কি তাকে মাত্র এক দিনার দেবেন যার অর্ধেক দিয়ে সে ভেড়ার দুধ কিনতে পারে। ফলে তার পরিবার ও সন্তানরা তা খেতে পারবে?”</p>
<p>খুরাসানী লোকটি আগের মতো একই জবাব দিলো।</p>
<p>রাগান্বিত কণ্ঠে বৃদ্ধ লোকটি বললো, “আমার সাথে এসে আপনার অর্থ নিয়ে যান যাতে রাতে আমি ঘুমাতে পারি। যেদিন আমি ব্যাগটি পেয়েছি সেদিন থেকেই আমার শান্তি চলে গিয়েছে।”</p>
<p>ফলে ব্যাগের মালিক বৃদ্ধ লোকটির সাথে গেলো এবং আমি তাদের অনুসরণ করলাম। বাড়ি পৌঁছে বৃদ্ধ লোকটি মাটিতে গর্ত খুঁড়লো এবং দিনারের ব্যাগটি বের করে বললো, “এই নিন আপনার ব্যাগ, আর আল্লাহর কাছে দু’আ করুন যাতে তিনি আমাকে ক্ষমা করেন এবং তার দয়ার ভাণ্ডার থেকে রহমত দান করেন।”</p>
<p>ব্যাগটি নিয়ে খুরাসানী লোকটি চলে যেতে উদ্যত হলো, কিন্তু দরজায় পৌঁছে বলে উঠলো, “মারা যাওয়ার সময় আমার পিতা (তার উপর আল্লাহর রহমত বর্ষিত হোক) তিন হাজার দিনার রেখে গিয়েছেন এবং আমাকে বলে গিয়েছেন ‘এই অর্থ থেকে এক-তৃতীয়াংশ এমন মানুষকে দিও যিনি এর সবচেয়ে বেশি হকদার।’ তাই টাকাগুলো আমি একটি ব্যাগে ঢুকিয়ে নিয়েছি যাতে এর হকদারকে দিতে পারি। আল্লাহর কসম, খুরাসান ত্যাগ করার পর এখন পর্যন্ত আপনার চেয়ে এর বড় হকদার আমি আর দেখিনি। তাই দিনারগুলো আপনি নিন। আল্লাহ আপনার উপর রহম করুন এবং দারিদ্রতার মাঝেও আপনি যে বিশ্বস্ততা ও ধৈর্য দেখিয়েছেন তার যথাযথ পুরস্কার দিন।”</p>
<p>তারপর খুরাসানী লোকটি চলে গেলো।</p>
<p>অশ্রুসিক্ত চোখে বৃদ্ধ লোকটি আল্লাহর দরবারে দু’আ করলো, “হে আল্লাহ, এই অর্থের মালিকের কবরে রহমত বর্ষণ করুন এবং তার সন্তানকে কল্যাণ দান করুন।”</p>
<p>খুরাসানী লোকটি চলে যাবার পর আমিও চলে যাচ্ছিলাম, কিন্তু আবু গাইস নামের বৃদ্ধ লোকটি আমাকে অনুসরণ করে তার বাড়িতে ফিরিয়ে আনলো। তিনি আমাকে বসতে বলে বললেন, “আমি লক্ষ্য করেছি প্রথম দিন থেকেই আপনি আমাকে অনুসরণ করছেন। গতকাল এবং আজ আপনি আমাদের অবস্থা দেখতে এসেছেন। আমি শুনেছি নবী (সাল্লাল্লাহু আলাইহি ওয়া সাল্লাম) বলেছেন,</p>
<blockquote>
<p>যদি ভিক্ষাবৃত্তি না করে কিংবা কারো কাছে হাত না পেতেই আল্লাহর ভাণ্ডার থেকে তোমাদের অন্ন-সংস্থান হয়ে থাকে, তবে তা ত্যাগ না করে গ্রহণ করো।</p>
</blockquote>
<p>তাই এটা সবার জন্যই আল্লাহর পক্ষ থেকে উপহার।”</p>
<p>বৃদ্ধ লোকটি তার মেয়ে, বোন, স্ত্রী ও শাশুরীকে ডেকে সবাইকে নিয়ে বসলো এবং আমাকেও বসতে বললো। আমরা মোট ১০ জন হলাম।  তিনি ব্যাগটি খুললেন এবং বললেন, “তোমরা তোমাদের জামাকে কোলের উপর মেলে ধরো।”</p>
<p>আমি তা-ই করলাম। কিন্তু মেলে ধরার মতো মেয়েগুলোর কাছে যথেষ্ট কাপড় ছিলো না, তাই তারা হাত পেতে দিলো। বৃদ্ধ লোকটি সবাইকে এক দিনার করে দিতে থাকলো এবং আমার কাছে এসে বললো, “এই নাও এক দিনার।” ব্যাগটি খালি না হওয়া পর্যন্ত এভাবে চলতে থাকলো এবং আমি একশত দিনার পেলাম।</p>
<p>আমি একশত দিনার পাওয়ায় যতোটা না খুশি হয়েছি, তার চেয়ে বেশি খুশি হয়েছি তাদের অন্ন-সংস্থান হওয়ায়।</p>
<p>আমি যখন চলে যাচ্ছিলাম বৃদ্ধ লোকটি বললো, “হে যুবক, তুমি আল্লাহর রহমতপ্রাপ্ত। এই অর্থগুলো তোমার সাথে রাখো, এগুলো হালাল। আর জেনে রাখো, আমি ভেজা জামা নিয়ে ফজরের সালাত আদায়ের জন্য উঠতাম। আমার আদায় হয়ে গেলে জামাটি খুলে আমার মেয়েদের দিতাম যাতে তারা একজন একজন করে সালাত আদায় করতে পারে। যুহর এবং আসর সালাতের মাঝে আমি কাজ করতে বের হতাম এবং আল্লাহ আমার রিযিকে যে খেজুর ও শুকনো রুটির টুকরো রাখতো তাই নিয়ে ফিরে আসতাম। বাড়ি ফিরে আমি আমার জামা খুলে মেয়েদের দিতাম এবং তার যুহর ও আসরের সালাত আদায় করে নিতো। মাগরীব ও ‘ঈশার সময়ও একই ঘটনা ঘটতো। আমরা কখনোই এতো অর্থ দেখার আশা করিনি। আল্লাহর কাছে দু’আ করি তিনি যেনো আমাদের অর্থগুলো সঠিকভাবে ব্যয় করার তৌফিক দান করেন এবং অর্থের মালিকের কবরে রহমত বর্ষণ করে তার পুরস্কারকে বহুগুণ করে দেন।”</p>
<p>অবশেষে আমি তার দেয়া একশত দিনার নিয়ে বিদায় নিলাম এবং সেগুলোকে পরবর্তী দুবছর পর্যন্ত জ্ঞানের কথা লেখার কাজে ব্যয় করলাম। আমি সাধারণত কাগজ কেনা ও ভাড়ার কাজে অর্থগুলো ব্যয় করতাম। ১৬ বছর পর মক্কায় ফিরে গিয়ে লোকটির খোঁজ করে জানতে পারলাম আমাদের মধ্যে যে ঘটনা ঘটেছিলো তার দুমাস পরেই লোকটি মারা গিয়েছে। তার স্ত্রী, শাশুরী এবং দুবোনও মারা গিয়েছে। এখন শুধু বেঁচে আছে তার মেয়েরা। খোঁজ নিয়ে জানতে পারলাম রাজা ও রাজপুত্রদের সাথে তাদের বিয়ে হয়েছে। আমি তাদের বাড়িতে গেলাম এবং মৃত্যুর আগ পর্যন্ত তারা আমাকে অতিথির মতো সম্মান ও আদর-আপ্যায়ন করলো। দু’আ করি আল্লাহ যেনো তাদের কবরে রহমত বর্ষণ করেন।’</p>
<blockquote>
<p>আর যে আল্লাহকে ভয় করে, আল্লাহ তার জন্যে নিস্কৃতির পথ করে দেবেন। এবং তাকে তার ধারণাতীত জায়গা থেকে রিযিক দেবেন। যে ব্যক্তি আল্লাহর উপর ভরসা করে তার জন্যে তিনিই যথেষ্ট।<br>[সূরা আত-তালাকঃ ২-৩]</p>
</blockquote>
<div class="source"><br><br><h5> মূল লেখক: মাহমুদ আব্‌দ আর-রায্‌যাক </h5><br><h5> উৎস: <a href="http://aboutislam.net/shariah/refine-your-heart/advice/a-poor-man-finds-a-fortune-story/" target="_blank">www.aboutislam.net</a> </h5><br><br></div>
]]></content>
    
    <summary type="html">
    
      &lt;p&gt;ইখলাস ও আল্লাহভীতির প্রকৃত নিদর্শনগুলোর একটি হলো অবৈধ উপার্জন এড়িয়ে চলা। একজন ঈমাদার বান্দা অসৎ উপার্জনের চাইতে দুঃখ-কষ্টকেই উত্তম মনে কর
    
    </summary>
    
      <category term="অনুগল্প" scheme="http://musafir.shahids.me/categories/%E0%A6%85%E0%A6%A8%E0%A7%81%E0%A6%97%E0%A6%B2%E0%A7%8D%E0%A6%AA/"/>
    
    
  </entry>
  
  <entry>
    <title>ট্যাক্সি ভ্রমণে তওবাহ (একটি ফিরে আসার গল্প)</title>
    <link href="http://musafir.shahids.me/2014/06/09/tawbah-in-a-taxi-trip/"/>
    <id>http://musafir.shahids.me/2014/06/09/tawbah-in-a-taxi-trip/</id>
    <published>2014-06-09T03:57:12.000Z</published>
    <updated>2017-09-12T04:54:10.208Z</updated>
    
    <content type="html"><![CDATA[<p>২০০৪ সাল থেকে ২০০৮ সালের মধ্যে আমি যখন কোন কাজ খুঁজে পাচ্ছিলাম না তখন সাময়িকভাবে একজন ট্যাক্সি চালক হিসেবে কাজ করতাম।</p>
<p>একদিন যখন আলেক্সান্দ্রিয়ার (মিশর) রাস্তায় গাড়ি চালাচ্ছিলাম, আর শাইখ মিশরী রশিদ আল-আফাসির কণ্ঠে সূরা আল হাদীদের (৫৭ নং সূরা) কিছু আয়াতের তিলাওয়াত শুনছিলাম, তখন ৬০ বছর বয়স্ক এক লোক আমাকে থামালো এবং বললো তাকে কারমুয (আলেক্সান্দ্রিয়ার নিকটবর্তী একটি প্রাচীন শহর) পৌঁছে দিতে। তিনি গাড়ীতে উঠে বসলে আমি তার গন্তব্যের দিকে যাত্রা শুরু করলাম।</p>
<p>রাস্তার প্রতি মনোযোগ থাকা সত্ত্বেও আমি বুঝতে পারছিলাম লোকটি খুব বিরক্ত বোধ করছে। যার জন্য তিনি তার হাঁটু নাড়ছেন, হাত চুলকাচ্ছেন এবং বার বার ক্যাসেট প্লেয়ারটির দিকে তাকাচ্ছেন। শাইখ নিম্নোক্ত আয়াতগুলো পাঠ না করা পর্যন্ত তিনি একই কাজ করতে থাকলেন।</p>
<blockquote>
<p>যারা মুমিন, তাদের জন্যে কি আল্লাহর স্মরণে এবং যে সত্য অবর্তীর্ণ হয়েছে, তার কারণে হৃদয় বিগলিত হওয়ার সময় আসেনি? তারা তাদের মত যেন না হয়, যাদেরকে পূর্বে কিতাব দেয়া হয়েছিল। তাদের উপর সুদীর্ঘকাল অতিক্রান্ত হয়েছে, অতঃপর তাদের অন্তঃকরণ কঠিন হয়ে গেছে। তাদের অধিকাংশই পাপাচারী।<br>[সূরা আল-হাদীদঃ ১৬]</p>
</blockquote>
<p>আর গল্পটির শুরু এখানেই।</p>
<p>লোকটি হঠাৎ কান্নায় ভেঙ্গে পড়লেন এবং হিস্টোরিয়াগ্রস্ত রোগীর মতো কাঁদতে লাগলেন। তিনি একেবারেই থামছিলেন না, আর তাই বাধ্য হয়েই তাকে শান্ত করার জন্য আমি রাস্তার পাশে গাড়ি থামালাম। আমি তার সাথে কথা বলার চেষ্টা করলাম। কিন্তু তিনি কোন উত্তর দিচ্ছিলেন না; বরং তিনি শুধু ডুকরে ডুকরে কেঁদেই যাচ্ছিলেন।</p>
<p>আমি ভাবলাম কুর’আন তিলাওয়াতই হয়তো তার কান্নার কারণ, তাই আমি ক্যাসেট প্লেয়ারটি বন্ধ করে দিলাম। কিন্তু লোকটি আমাকে সর্বশেষ আয়াতটি পুনরায় বাজাতে বললো। আর যখন আমি পুনরায় তিলাওয়াতটি বাজাতে শুরু করলাম লোকটি আবার কাঁদতে শুরু করলো।</p>
<p>শাইখ সম্পূর্ণ সূরাটির তিলাওয়াত শেষ না করা পর্যন্ত আমাকে অপেক্ষা করতে হলো। আর তারপরই লোকটি শান্ত হলো এবং তার ঘটনা বলতে লাগলোঃ</p>
<p>বাবা, আমাকে মাফ করো। আমার নাম মুস’আদ। এক সময় আমার হার্টের অসুখ ছিল এবং যখনই আমার হার্ট অ্যাটাক হতো আমার সন্তানেরা আমাকে পাশের বাড়ির ডাক্তারের কাছে নিয়ে যেতো। এক রাতে আমার হঠাৎ হার্ট অ্যাটাক হলো এবং বরাবরের মতোই আমরা তার কাছে গেলাম, কিন্তু তিনি ঘুমের ভান করে দরজা খুললেন না।</p>
<p>তাই আমার সন্তানেরা আমাকে একটি সরকারী হাসপাতালে নিয়ে গেলো। আর সরকারী হাসপাতালের চিকিৎসার অবস্থা সম্পর্কে তুমি তো জানোই। যাই হোক, আমি আমার সন্তানদের বললাম আমার অবস্থা ভালোর দিকে। কারণ, পরদিন সকালে তাদের কাজ ছিলো, তাই আমি চাচ্ছিলাম তারা বাড়ি ফিরে যাক। বাড়িতে পৌঁছার পর আমার ব্যথা আরো বেড়ে গেল এবং আমি আরো বেশি অসুস্থ হয়ে পড়লাম। তাই আমি বাড়ি থেকে বেরিয়ে মাহাম্মাদিয়াহ্‌ (আলেক্সান্দ্রিয়ার একটি প্রাচীন খাল)- এর পাড়ে গিয়ে বসলাম।</p>
<p>ঘণ্টার পর ঘণ্টা আমি সালাত আদায় করে আল্লাহর কাছে দু’আ করতে থাকলাম এবং কাতরভাবে চাইলাম তিনি যেন আমাকে এই অসুখ থেকে সুস্থতা দান করেন। আমি কান্নায় ভেঙ্গে পড়লাম এবং বললাম, “হে আল্লাহ, তুমি আমাকে অসুস্থতা দিয়েছো কারণ আমি সালাত আদায় করি না; দয়া করে আমাকে সুস্থ্য করে দাও এবং আমি আর কোনোদিন এক রাকা’আত সালাতও ছাড়বো না।”</p>
<p>আমার ব্যথা আরো বেড়ে গেলো। আমি চিৎকার দিয়ে বললাম, “বন্ধ কর এটা! আমার জন্য কী তোমার খারাপ লাগছে না?!”</p>
<p>কিছুক্ষণ পর আমি কিছুটা স্বাভাবিক বোধ করলাম এবং ধীরে ধীরে ঘুমিয়ে পড়লাম। জেগে ওঠার পর আমি আগের চেয়ে অনেক ভালো বোধ করলাম। সেদিন থেকে আমি আর কোন ব্যথা কিংবা হার্টের সমস্যায় পড়িনি।</p>
<p>কিন্তু সেদিনের পর আমি এক রাকা’আত সালাতও আদায় করিনি।</p>
<p>তুমি যখন তিলাওয়াতটি বাজাচ্ছিলে, আমার মনে হচ্ছিলো আল্লাহ যেন আমার সাথে কথা বলছেন। সালাতের প্রতি আমার অবহেলার জন্য তিনি আমাকে কঠোরভাবে তিরষ্কার করছেন।</p>
<p>তুমি কি ভাবছো, তিনি আমাকে আবার অসুস্থ করে দিবেন এ ভয়ে আমি কাঁদছিলাম? নাহ! আল্লাহর কসম, আমি সে কারণে কাঁদছিলাম না। আমি শুধু নিজের সম্পর্কে বিভ্রান্ত ও লজ্জাবোধ করছিলাম। আল্লাহ আমার ইচ্ছাকে পূরণ করেছেন, কিন্তু আমি কখনোই আমার কথা রাখিনি।</p>
<p>উপলব্ধিঃ উপর্যুক্ত লোকটির মতো আমাদের অনেকেই বিপদের সময় আল্লাহকে স্মরণ করি এবং তাঁর সাহায্য প্রার্থনা করি। কিন্তু যখনই আমাদের বিপদ কেটে যায় আল্লাহর কথা আমাদের আর মনে থাকে না। আর একজন প্রকৃত মুমিনের বৈশিষ্ট্য এমন হওয়া উচিত নয়। সর্বাবস্থায় আমাদেরকে আল্লাহর কথা স্মরণ করতে হবে, তাঁর কাছে সাহায্য চাইতে হবে এবং বার বার আমাদের ভুলের জন্য ক্ষমা চাইতে হবে। আল্লাহ (সুবহানাহু ওয়া তা’আলা) বলেন,</p>
<blockquote>
<p>সুতরাং তোমরা আমাকে স্মরণ কর, আমিও তোমাদের স্মরণ রাখবো এবং আমার কৃতজ্ঞতা প্রকাশ কর; অকৃতজ্ঞ হয়ো না।<br>[সূরা আল-বাক্বারাঃ ১৫২]</p>
</blockquote>
<div class="source"><br><br><h5> মূল লেখক: আবদুল্লাহ আশ-শরীফ </h5><br><h5> উৎস: <a href="http://aboutislam.net/spirituality/tawbah-taxi-trip-repentance-story/" target="_blank">www.aboutislam.net</a> </h5><br><br></div>
]]></content>
    
    <summary type="html">
    
      &lt;p&gt;২০০৪ সাল থেকে ২০০৮ সালের মধ্যে আমি যখন কোন কাজ খুঁজে পাচ্ছিলাম না তখন সাময়িকভাবে একজন ট্যাক্সি চালক হিসেবে কাজ করতাম।&lt;/p&gt;
&lt;p&gt;একদিন যখন আল
    
    </summary>
    
      <category term="অনুগল্প" scheme="http://musafir.shahids.me/categories/%E0%A6%85%E0%A6%A8%E0%A7%81%E0%A6%97%E0%A6%B2%E0%A7%8D%E0%A6%AA/"/>
    
    
  </entry>
  
</feed>
